# Lavnivå Python-eksempel på innlogging med Feide

- Trykk på denne knappen: [![Run on Repl.it](https://repl.it/badge/github/jhellan/example3)](https://repl.it/github/jhellan/example3)

- Logg inn på repl.it med konto fra google, github eller facebook

- I repl.it: Gå inn i filen `main.py`. Finn linjen med `APP_BASE_URI` og bytt ut `USERNAME` med ditt brukernavn i repl.it

- Opprett en klient i Feide. Sett `redirect_uri` til verdien av `APP_BASE_URI` etterfulgt av `/redirect_uri`

- Finn `client_id` i Feide. Finn linjen med `APP_CLIENT_ID` og bytt ut verdien med
  din `client_id`.

- Finn `client_secret` i Feide. Finn filen `.env` i repl.it, og bytt ut verdien bak `APP_SECRET=` med verdien av `client_secret`.

- Trykk på `Run`-knappen i repl.it

- Etter en stund dukker det opp en minibrowser i repl.it. Vi kan ikke bruke denne, men vi kan gå til samme URL i en annen tab. Logg inn med Feide

- Den lokale sesjonen løper ut etter ett minutt. Det går også an å logge ut ved å gå til samme URL etterfulgt av `/logout`.

NB: `id_token` er signert. For enkelhets skyld viser vi ikke her hvordan vi verifiserer signaturen.

Når vi har logget inn, kommer vi til en side med info som applikasjonen har fått fra Feide:

- access\_token: En streng av hex-sifre som bare Feide kan tolke.
- id\_token: Dette er jwt med info om brukeren. I Feide inneholder den svært lite.
  Siden viser token etter dekoding.
- userinfo: Kommer fra OpenID Connect userinfo-endepunktet.
- mygroups: Gruppene innlogget bruker er med i. Kommer fra Feides gruppe-API.

Applikasjonen demonstrerer 'authorization code flow'. Gangen er:

- `get_code` redirigerer brukers browser til `authorization_endpoint` hos Feide.
- Feide autentiserer brukeren hvis ikke allerede innlogget, og redirigerer til denne applikasjonens `/redirect_uri`-endepunkt med autentiseringskode som parameter.
- `get_token` kaller Feides `token_endpoint` med den koden den nettopp fikk fra Feide, og får tilbake en `access_token` og en `id_token`. Vi lagrer disse i brukersesjonen, og redirigerer til hovedsiden i applikasjonen
- På hovedsiden ser vi at vi nå er innlogget. Vi henter ut `access_token` og `id_token` fra brukersesjonen. Vi bruker `access_token` til å hente ut brukerinfo og gruppeinfo. Til slutt viser vi frem alt sammen.